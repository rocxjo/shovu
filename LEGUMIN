Kiel uzi Shovu?

0. Instalu Python.

1. Konservu la programon en iu facile trovebla loko. Mi rekomendas vian hejman dosierujon.

2. Malfermu terminalon kaj tajpu "python shovu.py" (se ĝi ne troviĝas tie, tajpu "python Dokumentoj/shovu.py" aŭ ion similan).

3. Tajpu la lokon de la subtekstdosiero, kaj poste kopiu kaj algluu la nomon. Ekzemple "Filmoj/Esperanto Estas/Esperanto-Estas-nl.srt". Ne tajpu la citilojn.

4. Tajpu numeron, kiom da sekundoj vi volas ŝovi la tekston. Se la teksto venas malfrue, aldonu -. Uzu punkton anstataŭ komo por dividi decimalojn.

5. Vi nun vidas en la terminalo antaŭmontron de la dosiero. Se ĝi ne enhavas erarojn, tajpu "j" al la demando.

6. Aldonu la anstataŭigitan subtekstdosieron al la filmo kaj spektu.